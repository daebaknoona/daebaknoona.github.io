---
layout: post
title: Kungsträdgården
---

## Kungsträdgården

Jedna z nejkrásnějších stanic ve Stockholmu se nachází 40 metrů pod zemí a autorem umělecké výzdoby je Ulrik Samuelson. Jeskynní charakter prostoru podtrhují hrubé kamenné stěny, vodní praménky a břečťanový porost. Stanice je nejen uměleckým dílem, nýbrž zároveň jakousi podzemní zahradou, čímž skládá poklonu Kungsträdgården (Králova zahrada) a její mnohaleté historii jakožto zahrady, parku a kulturního centra.
Nachází se zde repliky umělecké výzdoby paláce Makalös, který od 17. století stál nedaleko Kungsträdgården a v roce 1895 shořel.
Jsou zde k vidění prastaré fosílie, ale také plechovky, které mají znázorňovat fosílie naší doby.
U východu směrem k Arsenalgatan lze spatřit antické sloupky a fragmenty, které kdysi patřily Statens konstmuseer (Státní umělecká muzea) či plynové lampy z někdejší plynárny na Torsgatan. U východu stojí dvě sochy, jedna z nich reprezentuje umění, ta druhá architekturu.
Stanice byla i s uměleckou výzdobou otevřena roku 1977. Východ směrem k Arsenalgatan byl i s dekoracemi zpřístupněn roku 1987 a dokončen roku 1999.

![](/images/kungsträdgården/obr.jpg)

![](/images/kungsträdgården/obr1.jpg)

![](/images/kungsträdgården/obr2.jpg)

#### Odkazy
[Anglické wikiheslo](https://en.wikipedia.org/wiki/Kungstr%C3%A4dg%C3%A5rden_metro_station)

[Blogový příspěvek](http://www.stockholmourway.com/our-favourite-subway-stations-kungstradgarden/)